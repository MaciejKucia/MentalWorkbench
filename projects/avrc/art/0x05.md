---
title: 05 Fusebity, biblioteka avr-libc
layout: "base.njk"
---

## Fusebity

Jak zaznaczałem wielokrotnie zabawa fusebitami może skutecznie zablokować nasz układ. Jednak są one bardzo ważne. Jeżeli otworzymy stronę <http://www.engbedded.com/fusecalc/> i wybierzemy układ Atmega8A zobaczymy taką listę **Opcje podkreślone mogą zablokować programowanie układu! Należy je sprawdzić 3 razy przed programowaniem**:

![alt](/projects/avrc/media/fusebits.jpg)

Po kolei, objaśniam znaczenie wszystkich pól wyboru:

| Pierwsza lista - lista wyboru źródła sygnału taktującego |
| --- |
|Ext. Clock - Sygnał zegarowy doprowadzamy do pinu XTAL1, XTAL2 nie podłączony (z jakiegoś generatora)|
|**Int. RC Osc. - Sygnał z wewnętrznego oscylatora RC [opcja domyślna]**|
|Ext. RC Osc. - Sygnał z zewnętrznego oscylatora RC.|
|** Ext. Crystal - Sygnał z zewnętrznego oscylatora kwarcowego.**|
^__Brown-out detection enabled__ ^
|Jeżeli zaznaczymy to pole w układzie zostanie aktywowany układ monitorujący napięcie zasilania. Jeżeli spadnie ono do określonego poziomu, układ wejdzie w stan resetu który zostanie zwolniony dopiero po ponownym uzyskaniu wymaganego napięcia.|
^__Brown-out...__^
|Wybieramy czy układ ma pracować od napięcia zasilania 2.7 czy 4 [V].|
^__Boot Reset vector Enabled__ ^
| Zaznaczamy jeżeli układ posiada bootloader.|
^__Boot Flash ...__ ^
| Wybieramy pozycję bootloadera w pamięci.|
^__Preserve EEPROM memory through the Chip Erase cycle__ ^
| Operacja kasowania układu nie będzie kasowała zawartości pamięci EEPROM.|
^__CKOPT fuse (operation dependent of CKSEL fuses)__
^__Serial program downloading (SPI) enabled__ ^
| Odczyt programu z układu możliwy tylko jeżeli ta opcja jest aktywna.|
^__Watch-dog Timer always on__ ^
| Jeżeli to zaznaczymy to watchdog będzie aktywowany po resecie.|
^__Reset Disabled (Enable PC6 as i/o pin)__ ^
| W małych układach pinów IO jest mało, możemy użyć pinu nr 1 jako portu we/wy ale tracimy możliwość programowania|
Na razie zrozumienie wszystkich wymienionych opcji nie jest konieczne.

## Zmiana częstotliwości taktowania wewnętrznego generatora RC

W sekcji __Current Settings__ możemy zobaczyć wartości fusebitów oraz linię komendy dla AVRDude. Wartości domyślne to: `LO 0xE1 HI 0xD9`.

Zmieńmy na pierwszej liście częstotliwość na 8 [MHz] z wewnętrznego generatora RC (z +64 ms startup). Powinniśmy zobaczyć: `-U lfuse:w:0xe4:m -U hfuse:w:0xd9:m` A więc programujemy! `avrdude -pm8 -cusbasp -U lfuse:w:0xe4:m -U hfuse:w:0xd9:m` Ponieważ układy AVR mają moc obliczeniową 1 MIPS na 1 MHz po tej operacji mamy 8x większą moc obliczeniową! 

## Taktowanie zewnętrznym generatorem kwarcowym

Ponieważ wewnętrzny generator RC nie oferuje dużych częstotliwości taktowania a co gorsza jest niestabilny. Jeżeli będziemy pracować z interfejsami wymagającymi stabilnego taktowania (np USART) nie możemy opierać się na wewnętrznym generatorze.

![alt](/projects/avrc/media/cap_quartz.jpg)

Kondensatory jakie należy zastosować powinny mieć wartość 10 lub 22 [pF]. Zastosowanie oscylatora kwarcowego pozbawia nas jednak 2 portów IO. Aby układ zaczął pracować z oscylatorem należy zaprogramować fusebity analogicznie jak w powyższym przykładzie wybierając odpowiednie źródło. Zagadnieniom taktowania poświęcona jest cała sekcja 8 noty katalogowej __System Clock and Clock Options__. 

## avr libc

Po pierwsze i najważniejsze, dokumentacja <http://www.nongnu.org/avr-libc/user-manual/index.html>

AVR-libc jest częścią łańcucha narzędzi GNU, dostarcza funkcje z [standardowej biblioteki C](https://en.wikipedia.org/wiki/C_standard_library) oraz funkcje specyficzne dla układów AVR. Warto zapoznać się z listą modułów na stronie <http://www.nongnu.org/avr-libc/user-manual/modules.html>

## Nagłówki

Kilka modułów specyficznych dla AVR z którymi warto się zapoznać:

| Nagłówek | Opis |
| --- | --- |
| `<avr/io.h>` | Podstawowy nagłówek. Zawiera definicje wszystkich rejestrów układu |
| `<util/delay.h>` | Dostarcza funkcji opóźniających w [ms] i [us] |
| `<stdint.h>` | Zawiera definicje podstawowych typów danych oraz wartości maksymalnych/minimalnych |
| `<avr/interrupt.h>` | Makra i narzędzia do obsługi przerwań |
| `<util/setbaud.h>` | Dostarcza makra do obliczania ustawień transmisji szeregowej |
| `<avr/eeprom.h>` | Obsługa pamięci EEPROM |
| `<avr/pgmspace.h>` | Narzędzia do odczytu danych z pamięci programu |
| `<avr/power.h>` | Zarządzanie zasilaniem wewnętrznych układów procesowa  |
| `<avr/sleep.h>` | Funkcje pozwalające wprowadzić procesor w tryb uśpienia |
| `<avr/wdt.h>` | Obsługa sprzętowego watchdoga |
| `<util/crc16.h>` | Obliczenia CRC((CRC - Cyclic Redundancy Check: Cykliczny kod nadmiarowy, system sum kontrolnych wykorzystywany do wykrywania przypadkowych błędów pojawiających się podczas przesyłania i magazynowania danych binarnych.)) dla kontroli transmisji |
| `<util/parity.h>` | Dostarcza makro obliczające parzystość zmiennej |
| `<util/twi.h>` | Narzędzia do transmisji TWI((TWI - Two Wire Interface lub I²C - Inter Integrated Circuit)) |

## Informacje dodatkowe

* [Atmel AVR042: AVR Hardware Design Considerations](https://ww1.microchip.com/downloads/en/appnotes/atmel-2521-avr-hardware-design-considerations_applicationnote_avr042.pdf) - Nota aplikacyjna omawiająca zagadnienia: poprawnego zasilania, poprawnego podłączenia linii reset, interfejsu SPI do programowania oraz używania zewnętrznych oscylatorów.  
